CURRICULUM design

Da piccola, a differenza di molte bambine, volevo fare l’architetto.
 Fu tutta colpa di mia zia, che (essendo architetto), mi contagiò con la sua passione.
Inizialmente scelsi di frequentare un tradizionale liceo scientifico, per poi capire che non era la mia strada e dirottarmi verso qualcosa di più creativo.
 Fu così che mi ritrovai in un posto meraviglioso chiamato Liceo Artistico.
  Sono ancora molto contenta della scelta che feci perché mi permise di entrare in contatto con il mondo della Comunicazione.
 Ammetto che comunque la mia fissa era sempre l’architettura, ma dopo cinque anni a disegnare muri porte e piastrelle ho capito che non era quella la mia strada.
  Questo mi portò a scegliere l’indirizzo di comunicazione al Politecnico. Scelta che sono sempre più felice di aver fatto.
